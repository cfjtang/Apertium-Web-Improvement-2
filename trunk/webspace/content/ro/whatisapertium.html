<div id="main">

<h2>Ce este Apertium?</h2>

<p>Apertium este o platformă de traducere automată &icirc;n cod deschis, concepută inițial pentru perechi de limbi &icirc;nrudite și extinsă de cur&acirc;nd cu scopul de a trata și perechi de limbi mai puțin asemănătoare (precum Engleză-Catalană). Platforma este constituită din (a) un motor de traducere automată independent de orice fel de limbă, (b) instrumente pentru a procesa datele lingvistice necesare pentru a dezvolta un sistem de traducere automată pentru o pereche de limbi determinată  și (c) date lingvistice pentru un număr &icirc;n continuă creștere de perechi de limbi.</p>

<p>Apertium folosește un motor de traducere automatică ce procesează textul de intrare &icirc;n diferite etape, ca &icirc;ntr-o linie de montaj: deformatare, analiză morfologică, dezambiguizare a părților de vorbire, transfer structural de suprafață, transfer lexical, generare morfologică și reformatare.</p>

<p>Apertium folosește transductori de stări finite pentru operațiile de procesare lexicală (analiză morfologică și generare, transfer lexical), modele Markov ascunse pentru etichetarea părților de vorbire și etichetare superficială &icirc;n diferite etape bazată pe stări finite pentru transferul structural.</p>

<p>Primele versiuni se bazau &icirc;n mare parte pe sisteme dezvoltate de grupul Transducens de la Universitatea din Alicante, sisteme precum <b><a href="http://www.internostrum.com/welcome.php">interNOSTRUM</a></b>  (Spaniolă -Catalană) și <b><a href="http://traductor.universia.net">Traductor Universia</a></b> (Spaniolă-Portugheză).</p>

<p>Apertium poate fi utilizat pentru a dezvolta sisteme de traducere automatică pentru diverse perechi de limbi; &icirc;n acest scop Apertium folosește formate standard bazate &icirc;n XML pentru a codifica datele lingvistice necesare (fie manual fie prin conversia datelor existente) ce se compilează cu ajutorul instrumentelor puse la dispoziție &icirc;n formatele de mare viteză utilizate de către motor.</p>

</div>
