<div id="main">   <h2> Kio estas Apertium?</h2>   <p>Apertium estas<b> programar-</b><b>libera</b><b> maŝintraduka platformo</b>, dekomence celanta rilat-lingvajn parojn sed lastatempe vastigitan por pritrakti pli diverĝajn lingvajn parojn (kiel la angla-katalunan). La platformo provizas<br>   </p>   <ol class="abc">      <li> lingvosendependan maŝintradukan motoron</li>      <li>ilojn por administri la lingvajn donitaĵojn necesajn por      konstrui maŝintradukan sistemon por ĉiu lingva paro kaj</li>      <li>lingvajn donitaĵojn por kreskanta nombro de lingvaj paroj.</li>   </ol>   <p>Apertium uzas supraĵan transdonadan maŝintradukan motoron kiu      procezas la enirtekstojn laŭstadie, kiel en ĉenstablo:      aspektigado, morfologia analizo, leksik-kategoria precizigo, malprofunda      struktura      transdonado, vortfarada transdonado, morfologia generado, kaj   reaspektigado.</p>   <p>Apertium uzas fini-statajn konvertorojn por ĉiuj      vortfaradaj      procezaj operacioj (morfologiaj analizo kaj generado, vortfarada      transdonado), kaŝitaj Markov-modeloj por leksik-kategoriaj etikedigoj,      kaj      mult-stadia   limigit-stata bazita bloko por struktura transdonado.</p>   <p>La komenca desegno estis plejparte bazita sur sistemoj      jam evoluigitaj de la Transducens-grupo ĉe la Universitat      d'Alacant, kiel <b><a href="http://www.internostrum.com/welcome.php">interNOSTRUM</a></b>      (hispana-kataluna), kaj <b><a href="http://traductor.universia.net/">Traductor   Universia</a></b> (hispana-portugala).</p>   <p>Eblas uzi Apertium por konstruadi maŝintradukajn sistemojn por      diversaj lingvo-paroj; tiucele, Apertium uzas simplajn XML-bazitajn      normajn formatojn por kodi la lingvajn donitaĵojn bezonatajn (aŭ      mane aŭ per      transformado de ekzistantaj donitaĵoj), kiuj estas kompilitaj per la   provizitaj iloj en la rapidajn formatojn uzatajn de la motoro.</p></div>