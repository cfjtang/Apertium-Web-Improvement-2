22/03/2011

Letterature nascoste, fino a quando?

Intervista a Anna Bogaro, autrice del libro "Letterature nascoste" presentato a Cagliari (Biblioteca Regionale).

Lunedì 7 marzo,  l'Assessorato della Cultora della RAS ha presentato il libro, presso la Biblioteca Regionale di viale Trieste, a Cagliari.

Editore Carocci. Hanno parlato Lisandro Mongili e Diegu Corràine. Ha aperto la presentazione Giuseppe Corongiu. Era presente l'autrice, che, dopo la presentazione, ha anche risposto alle domande di Eja, che qui pubblichiamo.

Bisognerebbe leggerne le opere. In particolare, propongo la lettura della narrativa dal secondo Dopoguerra a oggi: possono venirne fuori cose interessanti che neanche c'immaginiamo, anche temi e argomenti mai trattati, insospettabili in letterature che nell'idea che ha la gente potrebbero essere confuse con una "dialettalità folcloristica".

Si dovrebbe fare un censimento reale per rispondere bene a questa domanda. Io, invece, nel mio libro mio presento un quadro generale che corre attraverso le singole storie letterarie, dalle origini a oggi, dedicando più spazio ai successi del Novecento e contemporanei. Tuttavia, posso affermare che le letterature più grandi in Italia sono la sarda e la friulana e, in più, la letteratura slovena per il peso della produzione narrativa.

Il tema della traduzione costituisce un'altra forma di studio, ancora da praticare, minoranza per minoranza.

Per cominciare, dovremmo definire meglio il concetto di traduzione: se consideriamo le opere letterarie trasposte in lingua minoritaria, ovunque vediamo un importante interesse. Invece, la traduzione dalla lingua minoritaria all'italiano o a altre lingue risulta meno praticata.

È naturale che abbia considerato le scritture letterarie in lingua minoritaria. Salvo la Sardegna, dove c'è un problema di definizione. Fuori parlano di "letteratura sarda" anche a proposito di quella che è scritta in italiano, anche per via dei romanzi di Grazia Deledda e degli autori che hanno posto la "sardità" come centro della loro scrittura in italiano. So che l'argomento è difficile e intricato se è guardato dalla prospettiva interna sarda, ma è un problema che deve essere affrontato e risolto. La pubblicazione di una storia della letteratura in sardo sarebbe di grande interesse per mostrare la sua grande produzione e per attribuire il nome di "letteratura sarda" soltanto a quella che è scritta in sardo.

Nella poesia prevale la scelta della varietà più congeniale all'autore, nella narrativa c'è più uno sforzo di raccontare in una lingua che sia collettiva, che non sia un idioletto.

Tutte le letterature in lingua minoritaria che ho preso in considerazione propongono opere di diversi livelli letterari e linguistici, come capita in tutte le letterature del mondo. Esistono epoche più fortunate, autori che hanno fatto scuola, ma anche momenti meno fortunati. Tuttavia, la scelta della lingua dà all'opera più valore quando viene dal cuore, non quando è soltanto una mostra di esibizionismo e di svenevolezza.

Diegu Corràine
