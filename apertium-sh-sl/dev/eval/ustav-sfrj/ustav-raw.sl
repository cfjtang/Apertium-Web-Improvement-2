{{Ustava SFRJ 1974}}
{{wikipedija}}
[[Kategorija:Ustava SFRJ]]

Izhajajoč iz zgodovinskega dejstva, da so delavci in kmetje ter napredni ljudje vseh narodov in narodnosti [[:w:sl:Jugoslavija|Jugoslavije]], združeni v Narodnoosvobodilno fronto s Komunistično partijo na čelu, s svojim bojem v [[:w:sl:narodnoosvobodilna vojna|narodnoosvobodilni vojni]] in [[:w:sl:socializem|socialistični]] [[:w:sl:revolucija|revoluciji]] zrušili stari razredni red, ki je temeljil na izkoriščanju, političnem zatiranju in nacionalni neenakopravnosti, in začeli ustvarjati družbo, v kateri bosta človek in njegovo delo osvobojena izkoriščanja in samovolje, vsak narod in vsaka narodnost posebej in vsi skupaj pa našli možnosti za svoboden in vsestranski razvoj; 

upoštevajoč, da so z razvojem materialne osnove države in socialističnih družbenih odnosov ter z nadaljnjo graditvijo odnosov, temelječih na samoupravljanju in nacionalni enakopravnosti, nastale bistvene spremembe v družbenih in političnih odnosih, ki zahtevajo ustrezne spremembe ustave [[:w:sl:Socialistična federativna republika Jugoslavija|Socialistične federativne republike Jugoslavije]] iz leta 1963, in da so bile določene te ustave na posameznih področjih že spremenjene z ustavnimi amandmaji v letih 1967, 1968 in 1971;

v težnji, da se učvrstijo in še naprej razvijejo dosežene revolucionarne pridobitve, da se utrdita pravica in odgovornost socialističnih republik in socialističnih avtonomnih pokrajin za lasten razvoj in za razvoj jugoslovanske skupnosti kot celote in da se zagotovi nadaljnji razvoj socialističnih samoupravnih [[:w:sl:demokracija|demokratičnih]] odnosov na poti k osvoboditvi dela in zgraditvi [[:w:sl:komunizem|komunistične]] družbe;

izhajajoč tudi iz potrebe, da se z novo [[:w:sl:ustava|ustavo]] Socialistične federativne republike Jugoslavije, ki poleg novih sprememb obsega tudi z njimi usklajene določbe ustave Socialistične federativne republike Jugoslavije iz leta 1963 in ustavnih amandmajev I do XLII, utrdi ustavni sistem na enotnih socialističnih samoupravnih temeljih -

Zvezna skupščina v soglasju s skupščinami republik in skupščinama avtonomnih pokrajin
<br clear="all">
<center>'''sprejema'''<br>
<big class="navadnapovezava">'''[[:w:sl:ustava|USTAVO]] [[:w:sl:Socialistična federativna republika Jugoslavija|SOCIALISTIČNE FEDERATIVNE REPUBLIKE JUGOSLAVIJE]]'''</big></center>

Vsebina:
* [[Ustava Socialistične federativne republike Jugoslavije (1974)/Temeljna načela|Uvodni del - Temeljna načela]]
* [[Ustava Socialistične federativne republike Jugoslavije (1974)/Socialistična federativna republika Jugoslavija|Prvi del - Socialistična federativna republika Jugoslavija]]
* [[Ustava Socialistične federativne republike Jugoslavije (1974)/Družbena ureditev|Drugi del - Družbena ureditev]]
* [[Ustava Socialistične federativne republike Jugoslavije (1974)/Odnosi v federaciji ter pravice in dolžnosti federacije|Tretji del - Odnosi v federaciji ter pravice in dolžnosti federacije]]
* [[Ustava Socialistične federativne republike Jugoslavije (1974)/Organizacija federacije|Četrti del - Organizacija federacije]]
* [[Ustava Socialistične federativne republike Jugoslavije (1974)/Sprememba ustave Socialistične federativne republike Jugoslavije|Peti del - Sprememba ustave Socialistične federativne republike Jugoslavije]]
* [[Ustava Socialistične federativne republike Jugoslavije (1974)/Prehodne in končne določbe|Šesti del - Prehodne in končne določbe]]

[[Kategorija:Ustave|Jugoslavija]]

[[sr:Устав Социјалистичке Федеративне Републике Југославије (1974)]]
[[hr:Ustav Socijalističke Federativne Republike Jugoslavije (1974.)]]

