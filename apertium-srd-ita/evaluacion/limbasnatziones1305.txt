### 22/03/2011

## Literaduras cuadas, finas a cando?

### Intervista a Anna Bogaro, autora de su libru "Letterature nascoste" presentadu in Casteddu (biblioteca regionale).

Lunis 7 de martzu, in sa  Biblioteca Regionale de viale Trieste, in Casteddu, s'Assessoradu de sa Cultura de sa Ras at presentadu su libru

Editore Carocci. Nd'ant faeddadu Lisandru Mongili e Diegu Corraine. At abertu sa presentada Giosepe Corongiu. Fiat presente s'autora, chi, pustis de sa presentada, at finas rispostu a sas pregontas de Eja, chi publicamus inoghe.

Diat tocare a nde leghere sas operas. In particulare, propongio sa letura de sa narrativa dae su segundu pustigherra a oe: podent essire a campu cosas de importu chi mancu nos figuramus, finas temas e argumentos mai tratados, insuspetabiles in literaduras chi in s'idea chi nde tenet sa gente diant podere essere cunfundidas cun una "dialetalidade folcloristica".

Diat tocare a faghere unu tzensimentu beru pro rispondere bene a custa pregonta. Deo, imbetzes, in su libru meu presento unu cuadru generale chi curret in sas istorias litrarias singras, dae sas origines a oe, dedichende prus  tretu a sos esitos de su Noighentos e cuntemporaneos. Sende gasi, potzo afirmare chi sas literaduras prus mannas sunt sa sarda e sa friulana e, in prus, sa literadura islovena in Italia pro su pesu de sa produtzione narrativa.

Su tema de sa tradutzione costituit un'ateru caminu de istudiu, galu a praticare, minoria cun minoria.

Pro cumintzare, diamus devere definire megius su cuntzetu de tradutzione: si cunsideramus sas operas literarias bortadas in limba minoritaria, bidimus in totue un'interessu importante. Imbetzes, sa tradutzione dae sa limba minoritaria a s'italianu o a ateras limbas resurtat prus pagu praticada.

Est naturale chi apo cunsideradu sas iscrituras literarias in limba minoritara. Francu pro sa Sardigna, in ue b'at unu problema de definitzione. Dae foras faeddant de "literadura sarda" finas a propositu de sa chi est iscrita in italianu, finas pro more de sos romanzos de Gratzia Deledda e e de sos autores chi ant postu sa "sardidade" comente tzentru de s'iscritura issoro in italianu. Isco chi s'argumentu est tostu e tortu si est abbaidadu dae sa prospetiva interna sarda, ma est unu problema chi cheret afrontadu e risoltu. Sa publicatzione de un'istoria de sa literadura in sardu diat essere de importu mannu pro mustrare sa produtzione manna sua e pro atribuire su numene de "literadura sarda" petzi a sa chi est iscrita a beru in sardu.

In sa poesia prevalet s'isseberu de sa variedade prus a probe de s'autore, in sa narrativa b'at prus un'isfortzu a contare in una limba chi siat colletiva, chi non siat un'idioletu.

Totu sas literaduras in limba minoritaria chi apo leadu in  cunsideru proponent operas de livellos literarios e linguisticos diferentes, comente capitat in totu sas literaduras de su mundu. Esistint epocas prus fortunadas, autores chi ant fatu iscola, ma finas mamentos male assortados. Sende gasi, s'isseberu de sa limba dat valore in prus a s'opera cando benit dae su coro, non cando est petzi una mustra de esibitzionismu e de milindru.

Diegu Corr√†ine
